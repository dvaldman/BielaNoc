<!DOCTYPE html PUBLIC "-//W3C//DTD XHTML 1.0 Transitional//EN" "DTD/xhtml1-transitional.dtd">
<!-- saved from url=(0071)http://webmail.zipper.sk/horde/imp/message.php?mailbox=INBOX&index=4035 -->
<html lang="en-US">  
  <head>    
    <meta http-equiv="Content-Type" content="text/html; charset=UTF-8">    
    <meta http-equiv="x-dns-prefetch-control" content="off">    
    <body width="100%"> 
<p>
    <strong></strong>
    <br/>
</p>
<p>
    <strong>Slovník Bielej noci</strong>
</p>
<p>
    <strong></strong>
    <br/>
</p>
<p>
    <strong>Súčasné umenie/Contemporary art</strong>
</p>
<p>
    Podľa väčšiny historikov umenia, sa vznik súčasného umenia datuje od 60. – 70. rokov, aj keď sa niektorí prikláňajú skôr k začiatku 80. rokov 20. storočia.
    Súčasné umenie priamo nadväzuje na moderné umenie (impresionizmus, kubizmus, nový realizmus, pop art); je to umenie dneška, ktoré sa neprestajne vyvíja a
    je akýmsi zrkadlom aktuálnej doby a spoločnosti. Súčasné umenie sa prostredníctvom nových techník a postupov zaoberá aktuálnymi témami a problematikami.
    Ide však o špecifický umelecký prúd, ktorý nezahŕňa tvorbu všetkých žijúcich umelcov. Medzi najvýraznejšie prúdy súčasného umenia patrí, napr. minimalizmus
    či konceptuálne umenie, kde myšlienka, nápad, koncept sú dôležitejšie ako samotné estetické stvárnenie diela, čo je častokrát ťažko pochopiteľné na prvý
    pohľad a vyžaduje si podrobnejšie vysvetlenie, zamyslenie či rešerš (vďaka čomu vzniklo v 80. rokoch aj nové povolanie – kultúrny mediátor). Súčasné umenie
    si svojím rozmachom, popularitou vydobylo dôležité postavenie v spoločnosti, čoho najlepším dôkazom sú špecializované múzeá súčasného umenia (MoMA v New
    Yorku, Centre George Pompidou v Parížia a v Metz, Guggenheim Múzeum v Bilbao, Tate Modern v Londýne, MuMok vo Viedni a ďalšie).
</p>
<p>
    <strong></strong>
    <br/>
</p>
<p>
    <strong>Vizuálne umenie/Visual art</strong>
</p>
<p>
    Druh umenia, vnímaný zrakom, ktorého hlavné vyjadrovacie prostriedky sú línia, farba, tvar, svetlo a pod. Medzi vizuálne umenia patrí predovšetkým výtvarné
    umenie (maľba, kresba, socha), ďalej sú to fotografia, film, architektúra, video tvorba, počítačová grafika a animácia či grafický dizajn. V dejinách
    umenia je vizuálne umenie vnímané ako opak hudby, literatúry či scénického umenia.
</p>
<p>
    <strong></strong>
    <br/>
</p>
<p>
    <strong>Umenie vo verejnom priestore/Art in public space</strong>
</p>
<p>
    Umenie zaoberajúce sa dialógom medzi umeleckým dielom, mestským prostredím a divákom. Jeho cieľom je poukázať na špecifiká daného priestoru, a v
    neposlednom rade vdýchnuť život a nový pohľad mestu a jeho obyvateľom. Ulice, parky, námestia či parkoviská, si tak na istú dobu prepožičajú charakter
    výstavných muzeálnych priestorov a ponúknu tak umelecký zážitok aj náhodným okoloidúcim, ktorí možno nie sú pravidelnými návštevníkmi múzeí, čo prispieva k
    umeleckému vzdelávaniu širokej verejnosti. Umenie vo verejnom priestore je čoraz viac populárnejšie, čo dokazuje aj vznik nových študijných odborov, ako
    napríklad „<em>Kultúrne projekty vo verejnom priestore</em>“ na parížskej Sorbonne.
</p>
<p>
    <strong></strong>
    <br/>
</p>
<p>
    <strong>Inštalácia/Instalation</strong>
</p>
<p>
    Pojem inštalácia predstavuje od roku 1960 vo svete súčasného umenia umelecké dielo (väčšinou trojrozmerné), ktoré vzniklo na základe kombinácie dvoch alebo
    viacerých umeleckých postupov, techník či médií. Jej cieľom je modifikovať, reagovať na daný priestor a ponúknuť tak návštevníkovi nový pohľad, novú
    skúsenosť na okolité architektonické prostredie (environment).
</p>
<p>
    <strong></strong>
    <br/>
</p>
<p>
    <strong>Inštalácia site-specific/Site-specific instalation</strong>
</p>
<p>
    Inštalácia „site-specific“ („špecifické miesto“) je vytvorená pre konkrétne miesto či priestor, na ktorý nadväzuje, reaguje a odvoláva sa. Vychádza z
    histórie, pamäti miesta a charakteru často negalerijného priestoru (priemyselné haly, opustené domy, bývalé synagógy, krajina – land art a pod.).
    Inštalácia „site-specific“ je väčšinou unikátna, dočasná a nedá sa presunúť na iné miesto.
</p>
<p>
    <strong></strong>
    <br/>
</p>
<p>
    <strong>Performance</strong>
</p>
<p>
    Umelecká „performance“ je druh akčného umenia (action art), ktorý je definovaný momentom jeho realizácie. Ide o dielo vo forme podujatia či udalosti.
    Performance vzniká spájaním viacerých umeleckých disciplín ako divadlo, pohyb, zvuk, socha, kresba, atď., kde umelec pracuje s vlastným telom (body art),
    vytvára živé plastiky (living sculpture) alebo kriticky reaguje na súčasnosť (rodové, sociálne a politické kontexty). Performance premieňa myšlienku na
    gesto. V minulosti, tak ako dnes, jej hlavným cieľom je improvizácia, experimentovanie, skúmanie nových foriem, zapojenie diváka do procesu tvorby, pričom
    akcia sa obyčajne neskúša a nemá reprízy.
</p>
<p>
    <strong></strong>
    <br/>
</p>
<p>
    <strong>Nové médiá/New media</strong>
</p>
<p>
    Ide o jednu z najnovších umeleckých disciplín, ktorá zoskupuje všetky umelecké postupy a stratégie, ktoré vychádzajú a vznikajú pomocou najnovších
    technológií či už to sú komunikačné, elektronické, digitálne alebo vedecké technológie 20. storočia. Medzi <em>nové médiá</em> sa neradia televízne, či
    rozhlasové záznamy, knihy, časopisy, či iné papierové publikácie, aj keď pri ich výrobe boli použité digitálne zariadenia.<em> Nové médiá</em> sa začali
    objavovať až po nástupe grafických prvkov v počítačoch po roku 1980 a ide hlavne o elektronické umenie, video umenie, softvérové umenie, generatívne
    umenie, umenie virtuálnej reality, tele-robotické umenie, hypermédiá, hypertext, a pod.
</p>
<p>
    <strong></strong>
    <br/>
</p>
<p>
    <strong>Digitálne umenie/Digital art</strong>
</p>
<p>
    Súčasť nových médií, ktorá využíva nové technológie a informatiku na tvorbu, prezentáciu a produkciu umeleckých diel. Technológia sa tak stáva základným
    médiom a prostriedkom na tvorbu nových umeleckých foriem, ako napr.: net art, interaktívne umenie, virtuálna realita, elektronické umenie, nové média,
    cyber art a iné. V 70. rokoch sa používal pojem „počítačové umenie“, následne išlo o „informatické umenie“, neskôr to bolo „multimediálne umenie“, až kým
    sa z neho oficiálne nestalo digitálne umenie.
</p>
<p>
    <strong></strong>
    <br/>
</p>
<p>
    <strong>Net art</strong>
</p>
<p>
    Označované tiež ako <em>Internet art</em>, je forma digitálneho umenia, ku ktorej diváci a konzumenti pristupujú výlučne prostredníctvom internetu. Táto
    forma obchádza tradičné výstavné miesta ako galérie a múzeá; digitálne dielo sa častokrát prezentuje formou web stránky, e-mailu, flashovej animácie alebo
    pomocou špeciálneho softvéru. V mnohých prípadoch má divák možnosť spoluúčasti, čím dokáže aktívne zasiahnuť do tvorivého procesu umeleckého diela.
</p>
<p>
    <strong></strong>
    <br/>
</p>
<p>
    <strong>Interaktívne umenie/Interactive art</strong>
</p>
<p>
    Interaktívne umenie si vyžaduje aktívneho diváka, ktorý sa stáva nevyhnutnou súčasťou diela. Svojou prítomnosťou, pohybom a správaním dielo spúšťa, mení a
    dotvára. Dnes sa veľká časť interaktívneho umenia radí medzi digitálne umenie, ktoré vyplýva z najnovšie upravovaných počítačov, rôznych technológii,
    senzorov a zložitých softvérov reagujúcich na pohyb a správanie diváka.
</p>
    </body>
</html>
